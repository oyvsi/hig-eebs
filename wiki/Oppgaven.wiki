EEBS (Enda Et Blog System)

Et flerbruker blog system med mulighet for å gi kommentarer på hvert enkelt blog innlegg. Brukere må være logget inn for å skrive blog innlegg men alle kan kommentere på innlegg i bloggen.

Grunnleggende funksjonalitet (må ha) :

 * Mulighet for å opprette nye brukere
   * Brukere må kunne redigere detaljer om seg selv, navn, adresse, epost, bilde, etc
   * Brukere må kunne legge inn, redigere og slette blog innlegg (med wysiwyg editor)
 * Alle må kunne kommentere på blog innlegg (med standard tekst editor (ren tekst.))
 * Forfatter av blog innlegg må kunne slette kommentarer til sitt eget blog innlegg
   * Kommentaren skal da komme frem kun med teksten "Slettet av bloggens eier"
 * Det skal være mulighet for alle å markere et blog innlegg eller en kommentar som upassende
 * Det skal være mulig å ha en eller flere administratorer i systemet
   * Når en administrator logger på så skal vedkommende kunne få en liste over blog innlegg/kommentarer som er markert upassende og eventuelt slette disse
   * Blog innlegg eller kommentarer som er slettet av administrator skal kun vises med teksten "Slettet av administrator"
 * Når en bruker er logget på skal oversikten over vedkommendes blog innlegg vises
 * Når ingen bruker er logget på skal det vises en oversikt over alle de siste innlegg i blog systemet
 * Uavhengig av påloggingsstatus skal det være mulig :
   * å liste de mest leste blog innleggene de siste 14 dagene
   * a liste de mest kommenterte blog innleggene de siste 14 dagene

Pluss for å ha med :

 * Vise bloggen til en gitt bruker (andre enn den som er logget på.)
 * Vise miniatyrbilde av bloggeren i oversikt over blog innlegg og større bilde av bloggeren ved visning as blog innlegg.
 * Mulighet for brukere å laste opp bilder/filer til et filarkiv (og bruke disse i blog innleggene.)
 * Mulighet for å like et blog innlegg på facebook
 * En blokkering av spam på kommentarer (F.eks. via http://www.captcha.net/, eller facebook login.)
 * Mulighet for å velge ulike design på bloggen (dvs valg av ulike stilsett.)
 * Administratorer kan blokkere brukere med mange upassende blog innlegg (dvs at dere må kunne vise en statistikk over dette.)
 * Liste opp "Ti på topp" bloggere, dvs de bloggerne som har flest blog innlegg med flest visninger (og eventuelt kommentarer).
 * Dere bestemmer selv hvordan dere vekter de ulike faktorene, husk å beskrive hvorfor dere tar de valg som dere gjør.